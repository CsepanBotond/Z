# Története
Az opera a [[reneszánsz]] vége felé, a [[barokk]] elején jött létre, utóbbi zenéjének sajátosságait ez a műfaj fejezi ki a leginkább.
A [[XVI. század]] végén elkezdődik a zenei antikvitás újrafelfedezése. [[Firenze]] jómódú város, népes a nemesség és értelmiség. E csoportok képviselői összegyűltek, hogy az akkori zenés színházat (*daljátékok*, *pasztorálok*) az antik görög színház mintájára megújítsák. Úgy gondolták, az antik színházakban végig énekeltek, ennek mintájára megalkotják a [[recitativo]]t.
A legelső fennmarad opera [[Peri]] *Euridice* c. műve, amely **1600**-ban került bemutatásra.
## Korai operák
A korai operák antik görög mítoszokat dolgoztak fel, ezek közül az egyik legnépszerűbb *Orfeusz és Eurüdiké* története. Ugyanakkor abban eltértek az alapanyagtól, hogy az operáknak minden esetben *happy end*-del kellet végződnie.
Megnevezésük *favola in musica*, azaz “zenés mese”, ill. “dráma zenével” voltak. Később az *opera (per…)* kifejezés volt használatban, majd annak második fele lekopott a század végére. A szöveget [[recitativo]] adták elő, a versszakok között [[ritornello]]-nak nevezett zenekari közjáték szerepelt. Már a korai operák is elkülönültek a prózától oly módon, hogy a cselekmény során “megáll az idő”, a szereplők beszámolnak saját érzéseikről. *Zárt számoknak* nevezzük ezt a formát, ahol a cselekmény megáll, és teret ad a dallamos reflexiónak.
Emellett általános hangulattól és harmóniáktól függetlenül a dúr zárlatokat preferálták, mert tökéletesebbnek tartották azokat.
Az “első igazi operaként” [[Claudio Monteverdi]] [[Claudio Monteverdi#Orfeo|Orfeojára]] szoktak hivatkozni

# Olasz opera
Az olasz opera születése [[Claudio Monteverdi]] és [[Peri]] nevével függ össze. Az ő darabjaik még uralkodói kastélyokban, szűk közönség előtt kerültek bemutatásra. Az opera születésétől fogva drága műfaj volt.
A *San Cassiano*, az első nyilvános operaház [[XVII. század|1637]]-ben nyitotta meg kapuit [[Velence|Velencében]]. A város jómódú polgárságnak adott otthont, akiknek igénye volt e műfajra. Ezt követően az 1600-as években sorra nyíltak az operaházak Velencében.
Az első operaházak hasonlítottak a maiakra: a földszinten kialakított területen zsöllye helyett ugyan állóhelyek voltak, de a páholyok rendszere kezdettől fogva adott volt. E páholyok ugyanakkor *magánlakosztályokkal* értek fel, sokkal berendezettebbek, felszereltebbek voltak mai társaiknál. Az operaházi előadás is zajosabb környezetben zajlott, a közönség beszélgetett stb. az előadás alatt.
Később az opera *kommerszebbé* vált: inkább társasági eseménynek számított, vagy a sztárénekesek vonzották be az embereket. A műfaj ekkor elsilányult.
A velencei opera efféle hanyatlása után az olasz opera központja [[Nápoly]]ba került át, és szorosan összefűződik [[Alessandro Scarlatti]] nevével.
A hanyatlás ellenére is elkezd az olasz opera divatja terjedni, megszületik a francia és angol opera műfaja is.
# Francia opera
A francia opera a [[XVII. század]] közepre jelenik meg. Ezt a *ballet de cour*, azaz az “udvari balett” előzi meg, ami táncos prózaszínház volt.
Az olasz operák bemutatása [[Franciaország]]ban nem arat nagy sikert, sajátosságai (pl. kasztrált énekesek szerepeltetése) negatív fogadtatásban részesül.
Reformot az operában [[Jean-Baptiste Lully]] hoz.

# Angol opera
Az angol opera keletkezése egybeforr [[Henry Purcell]] nevével.