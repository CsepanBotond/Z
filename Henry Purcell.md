1659-1695. Angol [[barokk]] zeneszerző, az [[opera#Angol opera|angol opera]] megteremtője, amely műfajt egyetlen megmarad operájával, a *Dido és Aeneas*-szal hozta létre.
Sok zenés színpadi művet – *masque*-ot – szerzett; ezek az álarcos előadások a francia *udvari balett*re emlékeztetnek. Két ilyen műve az *Artúr király* és *A tündérkirálynő*.
# Dido és Aeneas
Purcell egyetlen operája, egy leánynevelő intézetnek írta. Cselekménye a mitológiai történeten módosít: Aeneas-t nem csupán az istenek szólítják el Dido mellől, a háttérben ármány húzódik meg. Librettistája [[Nahum Tate]].
Sajátos elemei a *kacagókórus* vagy a *visszhangkórus*. A [[masque]] műfajának egy sajátosságát is átveszi: varázsló/boszorkány jelenik meg benne.
A darab nélkülözi a sztáros allűrt és az öncélú virtuozitást. Emellett Aeneas az egyetlen szereplő, akinek nincsenek reflexiói a darab során.
```music-abc
X:1
T:Dido búcsúja (passacaglia)
C:Henry Purcell
M:3/4
L:1/4
K:Bb clef=bass
G,,2G,|^F,2=F,|=E,2_E,|D,2B,,|C,D,D,,|G,,2
```
Nevezetes a basszus dallama a *Dido búcsúja* c. tételben ([[passacaglia]]), hasonló motívum jelenik meg [[Johann Sebastian Bach|Bach]] *h-moll misé*jében is. Ez nem véletlen, hiszen a [[barokk]] zene egyik toposza, hogy a lefelé ereszkedő dallam a halált szimbolizálja.